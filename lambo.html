<!DOCTYPE html>
<html>
   <head>
      <meta charset="UTF-8">
      <link href="styles/style.css" rel="stylesheet" type="text/css">
      <title>Classic Cars - Lamborghini</title>
   </head>
   <body>
      <div id="container">
         <header id="miniheader">
            
            <nav>
               <ul>
                  <li><a href="index.html">Начало</a></li>
                  <li><a href="fordm.html">Ford</a></li>
                  <li><a href="porsche.html">Porsche</a></li>
                  <li><a href="lambo.html">Lamborghini</a></li>
                  <li><a href="ferrari.html">Ferrari</a></li>
                  <li><a href="ask.html">Изпрати запитване</a></li>
               </ul>
            </nav>
         </header>
         <main id="main2">
         <div id="page">
            <img id="imgPage" src="img/lambo.png" alt="picture">
            <p>Цялата ситуация около италианската марка Lamborghini толкова прилича на реална приказка, че направо предизвиква съмнения за дългогодишна, съвсем целенасочена манипулация. Ако погледнем трезво на фактите, до колкото те съществуват в чист вид, ще достигнем до абсурдния извод, че такова нещо като Lamborghini просто не би могло да съществува – нито в миналото, нито в настоящето. Биографията на марката с разярен бик на емблемата всъщност представлява низ от неволно или нарочно предизвикани легенди, огромни амбиции, чувство за чест и дива страст към съвършенството , контрастиращи с гениални проекти и разтърсващи разочарования.</p>
            <p>
               Да започнем непример с емблемата. Защо според вас емблемата представлява именно бик с яростно нагърчена опашка? Може би защото Феручо Ламборгини е бил луд за връзване? Или може би амбицията му да унищожи Енцо Ферари граничи с кръвожадност? Или пък просто знакът стои добре от графична и естетична гледна точка и пасва на маркетинговия имидж на марката? Нищо подобно - на емблемата има бик, просто защото създателят на легендарните автомобили е роден на 28 април и следователно е зодия "Телец"! От това обаче въобще не следва, че Феручо е бил твърде уравновесен - как иначе бихте си обяснили факта, че в галерията от имена на неговите модели преобладава преклонението пред бикове-убийци, които са напускали арената с окървавени рога? И как да бъде обяснен факта, че талантливият млад предприемач с преуспяващ бизнес, вместо да си гледа благополучието, в една прекрасна сутрин просто решава да свали от престола на всепризнат майстор на спортните автомобили не някой друг, а именно комшията си Енцо Ферари, доказал отдавна своята неуравновесеност? И всичко това заради една скоростна кутия...
            </p><p>
            В НАЧАЛОТО БЯХА ТРАКТОРИТЕ
         Феручо Ламборгини е роден в Ренацо ди Ченто, близо до Ферара на 28 април 1916г. От ранна възраст Феручо се вманиачава по механиката и двигателите - логично последствие от тази мания е следването по инженерна механика в Болоня. По време на Втората Световна война, младежът служи като механик в механизираната дивизия на италианската армия на гръцкият остров Родос. Някой казват, че по време на своя меден месец, на Ламборгини му хрумва идеята да произвежда трактори на базата на изоставени по складовете военни машини (които по това време били хиляди).</p>
         <p>
         Бизнесът с трансформиране на военни машини в селскостопански върви страхотно и през 1948г., едва три години след войната Феручо създава фирмата си Lamborghini Trattori. Първият трактор, младият инженер създава за баща си Антонио, който бил фермер. Той бил сглобен от частите на няколко различни превозни средства и разполагал с 6-цилиндров двигател на Morris. През 1950г. бил създаден и първият трактор направен изцяло от Lamborghini - L33. До средата на 50-те години компанията на Феручо се превръща в един от най-големите производители на земеделска техника в Италия. Бизнесът на Ламборгини вървял страхотно и следователно приходите му се овеличавали, което в съчетание със страстта на младия предприемач към спортните автомобили, очаквано го направило почитател на продукцията на неговия съсед - "Комендаторе" Енцо Ферари. Феручо бил запленен от успеха на Ферари, което може би е една от причините да се захване с производството на спортни автомобили, но конкретният повод за това се разнася като легенда в автомобилните среди и до днес...</p>
         <p>
            "Имах няколко автомобила Ferrari и всички те страдаха от проблеми със скоростната кутия и съединителят. Когато ги карах нормално те работеха добре, но когато ги управлявах по-агресивно, съединителят просто приплъзваше и неможех да сменям предавките" - казва Феручо Ламборгини. "Постоянните проблеми с моите автомобили ме караха често да ходя до Маранело, където да ми възстановят съединителя, като това отнемаше няколко часа, през които не ми даваха да гледам какво точно му поправят. Проблемите със съединителите никога не бяха излекувани, така че реших да говоря директно с Енцо Ферари. Трябваше да го чакам много дълго, и когато най-накрая се появи избухнах: "Ферари, вашите коли са пълни боклуци!" Разбира се Енцо се вбеси и ми каза нещо от рода на: "Гледай си там тракторите и не ме учи как се правят спортни автомобили!" От този момент аз реших да му покажа, че мога да направя един наистина добът спортен автомобил"
            За Енцо Ферари това отношение към клиента никак не е ново. Той бил известен с необуздания си характер и винаги се водел от правилото, че в края на краищата клиента не винаги имал право. Ако можеше обаче да предположи, как тази на пръв поглед прозаична случка от ежедневието ще му създаде най-сериозният конкурент в производството на суперавтомобили, едва ли щеше да подходи с подобно арогантно отношение към скромния производител на трактори. Стартът на съревнованието обаче е даден...
         За честолюбивия и горд Феручо Ламборгини поводът бил достатъчен да даде тласък на една негова мечта, загнездила се дълбоко в съзнанието му - да създаде спортен автомобил, съчетал най-доброто от най-доброто! За кратко време италианецът привлича звезден екип от талантливи конструктори и дизайнери - Джото Бизарини, Джиампаоло Далара, Марчело Гандини, Боб Уолъс, Паоло Станцани и Убалдо Сгарци. Тимът известен като "великолепната шесторка" е в основата на реализирането на лудостта на Феручо Ламборгини. Те не са единствените, хипнотизирани от съвършенството на телеца. По света няма автомобилен дизайнер или конструктор, който стреснат посред нощ и запитан иска ли да участва в конструирането на ново Lamborghini да не отговори утвърдително...</p>
      </div>

      </main>
      <footer><h5>Copyright &copy; 2016 - Classic Cars</h5></footer>

   </div>
</body>
</html>